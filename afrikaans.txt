Hardekool
Nommer 1 (aan die rivierkant)
Beskrywing: Die Hardekool is een van die grootste bome in Afrika en kan ‘n hoogte van 20 meter bereik.
Ekologie:  Dis ‘n  langlewende, maar stadig-groeiende boom. Die blare word geëet deur olifante, kameelperde, koedoes en rooibokke. 
Interessanthede:  Die hout is uiters hard en swaar, vandaar die naam.
Ander skakels: 
http://pza.sanbi.org/combretum-imberbe
--
Appelblaar
Nommer 2 (aan die rivierkant)
Beskrywing:  Die semi-bladwisselende boom kan tot ‘n hoogte van 15m groei. Dit het ‘n wye oop, geronde kroon.
Ekologie: ‘n Massa welriekende pronkertjie-agtige blomme, lok voëls en insekte vanaf September tot Desember.
Interessanthede:  Die naam “appelblaar” het glo ontstaan a.g.v. die geluid wat die blare maak as daarop getrap word. Dit klink asof iemand ‘n appel hap.
Ander skakels: 
http://pza.sanbi.org/philenoptera-violacea
--
Jakkalsbessie
Nommer 3 (Naby aan die linkerkant)
Beskrywing: Die Jakkalsbessie kan 20m hoog word met ‘n gemiddelde hoogte van 5m.
Ekologie: Diere soos njalas, rooibokke, vlakvarke, bobbejane en neushoringvoëls eet die vrugte.  Die blare word geëet deur olifante, renosters, kameelperde, buffels en koedoes. Die larwe van die bosveldkeiservlinder eet ook die blare van hierdie boom.
Interessanthede:  Die boom het sy naam gekry, omdat die sade in die mis van jakkalse gekry is.
Ander skakels: 
http://pza.sanbi.org/diospyros-mespiliformis
--
Sebrahout
Nommer 4 (Ongeveer 20m aan die linkerkant)
Beskrywing: Sebrahout of Afrika ebbehout,  is ‘n groot struik of ‘n klein onreëlmatige boompie wat gewoonlik 6m hoog word.  So genoem as gevolg van die swart strepe in die grein van die hout.
Ekologie: Sy voorkeurhabitat is bosse en knoppiesdoring savanna waar die bome dikwels voorkom in rotsagtige plekke en op termiethope.
Interessanthede: Olifante sal die boom verwoes om die wortels te kan vreet.
Ander Skakels:
http://home.intekom.com/ecotravel/plant-kingdom/trees/dalbergia-melanoxylon-zebrawood.htm
--
Bosveld Valsdoring
Nommer 5 (5m aan die linkerkant.)
Beskrywing:  Bladwisselend met ‘n geronde kroon, 5-15m hoog en kom natuurlik voor in KwaZulu -Natal
Ekologie: Ape eet die blare en die blomme trek vlinders aan.  Die  bome word as bedreig beskou.
Interessanthede:  Die Zoeloes gebruik die plant vir tradisionele medisyne. Die hout is hard en duursaam en dit word gebruik vir bouwerk, vuurmaak en meubels.
Ander Skakels:
http://tropical.theferns.info/viewtropical.php?id=Albizia+harveyi
--
Knoppiesdoring
Nommer 6 (10m aan die linkerkant)
Beskrywing:  Die Knoppiesdoring is bladwisselend en groei  5 tot 18m hoog, silindervormig, slank met ‘n geronde kroon. Daar is  knoppies op die stam en takke met skerp dorings aan die knoppe. 
Ekologie:  Knoppiesdoring se blare en peule maak deel uit van die dieet van olifante, kameelperde, koedoes, duikers, rooibokke en steenbokkies.
Interessanthede:  Kameelperde verorber heelwat van die blomme gedurende die laat wintermaande.
Ander Skakels:   
http://pza.sanbi.org/senegalia-nigrescens
--
EXTRA
<img src="images/seat.jpg"></img>
<p>Gaan sit onder die pragtige Huilboerboon.  <em>Daar is inligting oor hierdie boom by Nommer 9.</em> Geniet net die natuurskoon vir ‘n rukkie.</p>

<p>Riete groei langs hierdie gedeelte van die Krolodilrivier. Dit is die gunstelingkos van die olifante wat dikwels hier gesien word.</p>

<p>Stap verder tussen die knoppiesdoringbome deur en wees op die uitkyk vir kameelperde wat dikwels hier gesien kan word.</p>
--
Rooi Boswilg
Nommer 7 (aan die einde van die ry paaltjies aan die regterkant. Rivierkant.)
Beskrywing: ‘n Aantreklike, bladwisselende, kleinerige boompie, 3-19m hoog, met ‘n kort, dikwels krom stam en wydspreiende ongelyke kroon.
Ekologie: Dit is ‘n waardevolle bron van voedsel vir diere. Die volwasse groen blare word gevreet deur koedoes, bosbokke, elande, kameelperde en olifante.
Interessanthede: Baie harde hout wat weerstandig is vir houtboorders en termiete en dis handig vir heiningpale.	 
Ander Skakels: 
http://pza.sanbi.org/combretum-apiculatum-subsp-apiculatum
--
Vals Maroela
Nommer 8 (aan die linkerkant voor die leegte.)
Beskrywing: ‘n Bladwisselende boom met klein roomwit- na gelerige blomme en geurige blare. Dit word 7-9m hoog en vorm ‘n verspreide, oop kroon met hangende takke.
Ekologie: Die blomme is aantreklik vir voëls. Koedoes, bosbokke en kameelperde is lief vir die blare.
Interessanthede: Die vrugte is groter en die blare is kleiner en blinker as die maroela.
Ander Skakels: 
http://pza.sanbi.org/lannea-schweinfurthii-var-stuhlmannii
--
Huilboerboon
Nommer 9 in die leegte aan die linkerkant
Beskrywing: ‘n Vinniggroeiende boom met ‘n wydspreiende, geronde kroon en helderrooi nektarryke blomme. Dit word tot 12m hoog.
Ekologie: Nektarvoedende  suikerbekkies, bye en insekte word aangetrek deur die blomme wat op hulle beurt insekvretende voëls lok. Spreeus, ape en bobbejane vreet die blomme. Wilde diere vreet die blare terwyl die swart renoster die bas eet.
Interessanthede: Daar word beweer dat vroeë Europese boere die volwasse peule gerooster en geëet het; iets wat hulle by die Khoi-khoi geleer het. Die bas kan gebruik word as kleurstof en die hout is geskik vir meubels.
Ander Skakels: 
http://pza.sanbi.org/schotia-brachypetala
--
EXTRA
<p style="padding-top:1em;">Terwyl u aanstap na die laaste boom, let op die wonderlike Marlothii  spesies. ‘n Lid van die alwynfamilie. Hulle is vernoem na die Duitse Botanis wat die plante in hierdie area gekatalogiseer het.</p>
<img src="images/aloe.jpg" class="aloe">
--
Sterkastaiing
Nommer 10 aan die linkerkant as u uit die leegte kom. (Oorkant nog 7 voortreflike Marlothii alwyne)
Beskrywing: Hierdie kort, plomp boompie kan tot 6m hoog word en is bladwisselend. Dit het pieringvormige spoggerige geel blomme met rooi strepies op die stam en takke.
Ekologie: Voëls, wild en vee eet hierdie boom se saad. Diere wat wei vreet die blare en jong stamme.
Interessanthede: Die bas van hierdie boom is veselryk wat gebruik word om visnette mee te weef. Moenie aan die sade raak nie. Dit bevat fyn haartjies wat 'n veluitslag kan veroorsaak.
Ander Skakels: 
http://pza.sanbi.org/sterculia-rogersii
